<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>HUDEBNÍ VĚDA | Fenomén hudební migrace na příkladu umělecké a pedagogické činnosti Roberta Tollingera (1859–1911)</title>
  <link rel="stylesheet" href="/assets/style.css">
</head>
<body>
  <header>
  <a href="/index.html"><img src="/media/logo.jpg" alt="Hudební Věda"></a>
  <nav>
    <ul>
      <li><a href="/index.html">Aktuální číslo</a></li>
      <li><a href="/archiv.html">Archiv</a></li>
      <li><a href="/o-casopisu.html">O časopisu</a></li>
      <li><a href="/pro-autory.html">Pro autory</a></li>
      <li><a href="/pro-ctenare.html">Pro čtenáře</a></li>
    </ul>
  </nav>
  </header>
<section id="article">
  <div>
  </div>
  <div>

    <article id="cs" lang="cs">

      <h1>Fenomén hudební migrace na příkladu umělecké a pedagogické činnosti Roberta Tollingera (1859–1911)</h1>

      <h2 class="summary">shrnutí článku</h2>

      <p class="author">Marijana Kokanović Marković</p>

      <p>Příspěvek podává výklad fenoménu hudební migrace a přenosu kulturních hodnot v 19. století formou mapovací studie tvůrčího odkazu českého hudebníka Roberta Tollingera, jehož všestrannou hudební aktivitu lze sledovat na časoprostorové ose začínající v Praze, Záhřebu a Veliké Kikindě (Rakousko-Uhersko) a pokračující v Cetinji (Černá Hora) a Šabaci (Srbsko). Robert Tollinger je bezpochyby jednou z nejvýraznějších tvůrčích osobností z řady českých hudebníků, kteří působili v 19. století na území dnešního Srbska a Černé Hory.</p>

      <p>Tollinger byl violoncellista, skladatel, dirigent, hudební pedagog a publicista, který významně přispěl k rozvoji a organizování hudebního života v místech svého působení, přičemž v řadě oblastí své činnosti sehrál průkopnickou roli. Jako sbormistr pěveckých spolků významně přispěl ke kvalitativnímu růstu těchto souborů, zasloužil se o rozšiřování jejich repertoáru a organizoval pohostinská vystoupení pěveckých spolků i mimo místa jejich stálého působení. Zvlášť důležité bylo jeho koncertní působení jako violoncellisty a komorního hráče. Tollinger se významně uplatnil i ve své skladatelské tvorbě. Vedle vokální oblasti, jež tehdy dominovala tvorbě srbských skladatelů, se věnoval i instrumentálním žánrům. Svými klavírními miniaturami významně přesáhl dosavadní výsledky dobové tvorby srbských skladatelů a stal se prvním místním skladatelem výukové klavírní literatury pro děti. Jako spoluzakladatel hudební revue <i>Gudalo</i> vytvořil Tollinger významný přínos na poli hudební publicistiky.</p>

      <p class="action"><a href="/pro-ctenare.html">Kompletní text k tomuto článku najdete v tištěném vydání Hudební vědy 1/2019</a></p>

    </article>

  </div>
</section>
<footer>

  <div>
  <p>HUDEBNÍ VĚDA</p>
  <p>MUSICOLOGY<p>
  <p>MUSIKWISSENSCHAFT<p>
  </div>

  <div>
  <p>&copy; Ústav dějin umění, Akademie věd České republiky, v. v. i.</p>
  <p>Husova 4, 110 00 Praha 1</p>
  <p>Adresa redakce: oddělení muzikologie ÚDU AV ČR, Puškinovo nám. 9, 160 00 Praha 6
  <p>e-mail: hudebni.veda.at.udu.cas.cz</p>
  <p>Magazine graphic design: Jan Šerých | Web design: David Petryca</p>
  <p><a href="https://cs-cz.facebook.com/UDU.AVCR">Facebook</a></p>
  </div>

</footer>
</body>
</html>
