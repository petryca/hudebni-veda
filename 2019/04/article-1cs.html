<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>HUDEBNÍ VĚDA | Harfa Václava Kličky ve sbírce Českého muzea hudby</title>
  <link rel="stylesheet" href="/assets/style.css">
</head>
<body>
  <header>
  <a href="/index.html"><img src="/media/logo.jpg" alt="Hudební Věda"></a>
  <nav>
    <ul>
      <li><a href="/index.html">Aktuální číslo</a></li>
      <li><a href="/archiv.html">Archiv</a></li>
      <li><a href="/o-casopisu.html">O časopisu</a></li>
      <li><a href="/pro-autory.html">Pro autory</a></li>
      <li><a href="/pro-ctenare.html">Pro čtenáře</a></li>
    </ul>
  </nav>
  </header>
<main>
  <div>
  </div>
  <div>

    <article id="cs" lang="cs">

      <h1>Harfa Václava Kličky ve sbírce Českého muzea hudby</h1>

      <h2>shrnutí článku</h2>

      <p class="author">Daniela Kotašová</p>

      <p>V současné sbírce Národního muzea – Českého muzea hudby se nachází pět harf značky Erard, jejichž původní majitelé pochází z řad významných osobností českého kulturně hudebního života od první třetiny devatenáctého do padesátých let století dvacátého. Patřil mezi ně také český harfista, pedagog i skladatel Václav Klička (1882–1953). Jeho biografie je rekonstruována ve spojení s hudebním nástrojem, doplněna o informace z dochované fotografické dokumentace, dobového tisku a písemně zaznamenaných vzpomínek hudebníka. Do předmětu bádání byl zahrnut rovněž ekonomický aspekt, a to díky nově získaným údajům z Erardových zákaznických knih. Z výsledků výzkumu vyplynulo, že navzdory finančně náročnému pořízení jednoho z nejdražších hudebních nástrojů se proslulý pařížský výrobce při jeho prodeji cenou obratně přizpůsobil dobovým hospodářským poměrům na našem území. Sébastien Erard, který se v průběhu 19. století doby stal nejúspěšnějším producentem dvouzářezové pedálové harfy s vidličkovou mechanikou, ovlivnil také další nástrojaře po celé Evropě. Jeho konkurenci u nás reprezentoval Alois Červenka, pravděpodobně jediný profesionální harfař v rakousko-uherské monarchii na přelomu 19. a 20. století. Přesto vlastnictví nástroje francouzského výrobce znamenalo určitou společenskou prestiž českého výkonného umělce, působícího zejména na evropských koncertních pódiích. Erardova harfa No. 2284 z roku 1892, kterou naší národní instituci darovaly dcery Václava Kličky, tvoří dnes trvalou památku nejen na našeho umělce, partnera světoznámých hudebníků, ale také na českého patriota, jenž miloval svou zemi.</p>

      <p>Klíčová slova: harfa; pedálová harfa; výrobce harfy; Václav Klička; Sébastien Erard; Alois Červenka; Národní muzeum – České muzeum hudby</p>

      <p class="action"><a href="/2019/04/kotasova.pdf">Kompletní text k tomuto článku najdete zde [PDF]</a></p>

    </article>

  </div>
</main>
<footer>

  <div>
  <p>HUDEBNÍ VĚDA</p>
  <p>MUSICOLOGY</p>
  <p>MUSIKWISSENSCHAFT</p>
  </div>

  <div>
  <p>&copy; Ústav dějin umění, Akademie věd České republiky, v. v. i.</p>
  <p>Husova 4, 110 00 Praha 1</p>
  <p>Adresa redakce: oddělení muzikologie ÚDU AV ČR, Puškinovo nám. 9, 160 00 Praha 6
  <p>e-mail: hudebni.veda.at.udu.cas.cz</p>
  <p>Magazine graphic design: Jan Šerých | Web design: David Petryca</p>
  <p><a href="https://cs-cz.facebook.com/UDU.AVCR">Facebook</a></p>
  </div>

</footer>
</body>
</html>
