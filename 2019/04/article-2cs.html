<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>HUDEBNÍ VĚDA | Hudební historie a etnická příslušnost mezi Prahou a Indianou: Paul Nettl, Čechy 18. století a němectví</title>
  <link rel="stylesheet" href="/assets/style.css">
</head>
<body>
  <header>
  <a href="/index.html"><img src="/media/logo.jpg" alt="Hudební Věda"></a>
  <nav>
    <ul>
      <li><a href="/index.html">Aktuální číslo</a></li>
      <li><a href="/archiv.html">Archiv</a></li>
      <li><a href="/o-casopisu.html">O časopisu</a></li>
      <li><a href="/pro-autory.html">Pro autory</a></li>
      <li><a href="/pro-ctenare.html">Pro čtenáře</a></li>
    </ul>
  </nav>
  </header>
<main>
  <div>
  </div>
  <div>

    <article id="cs" lang="cs">

      <h1>Hudební historie a etnická příslušnost mezi Prahou a Indianou: Paul Nettl, Čechy 18. století a němectví</h1>

      <h2>shrnutí článku</h2>

      <p class="author">Martin Nedbal</p>

      <p>Česko-americký muzikolog Paul Nettl prožil začátek kariéry v Praze, v roce 1939, po nacistické okupaci Československa, však emigroval do Spojených států. Článek se zabývá Nettlovými spisy o české historii a kultuře, přičemž do výzkumu zahrnuje jeho vědecké články, přednášky pro širokou veřejnost a autobiografické studie. Uváděné materiály zahrnují anglické a německé texty, publikované články, nepublikované rukopisy a strojopisné texty uchované v Nettlově pozůstalosti na Indiana University, ale i strojopisné záznamy rozhlasových pořadů z archivu Československého rozhlasu. Tyto materiály ozřejmují komplikované problémy národní a národnostní identity v Československu v období před 2. světovou válkou i uvnitř evropské vystěhovalecké komunity ve Spojených státech po válce. Z výzkumu vyplývá, že Nettl navzdory, nebo snad právě díky svým českým a židovským kořenům, projevoval celoživotní příklon k doktríně německé kulturní nadřazenosti, že toto jeho ideové nastavení vlastně souznělo s jeho příklonem k multikulturalismu, a že jeho postoje vůči specificky české kultuře kolísaly v závislosti na politické situaci ve střední Evropě mezi odmítáním a váhavým přitakáním. Některé z těchto proměnlivých postojů souvisely i s Nettlovým židovským původem i s dalšími faktory, jež z něho činily celoživotního outsidera, jakožto Němce žijícího v předválečném Československu, Žida v německojazyčném českém prostředí, a středoevropského emigranta v Americe. Autor článku v této souvislosti dospívá k závěru, že v kontextu společenských a politických zvratů zasahujících do Nettlova života i života jeho rodiny představovalo ideové východisko hlásající německou kulturní nadřazenost stabilizující prvek a zároveň i jakousi absolutní, nezpochybnitelnou hodnotu.</p>

      <p>Součástí článku je i anotovaná edice Nettlových dosud nepublikovaných pamětí. Sepsal je koncem 40. let 20. století v Indianě a obsahují řadu dříve neznámých podrobných údajů týkajících se nejen Nettlova životopisu, ale i dějin středoevropské muzikologie a kulturního života pražské německojazyčné komunity před druhou světovou válkou.</p>

      <p>Klíčová slova: Paul Nettl; Bruno Nettl; Gustav Becking; Heinrich Rietsch; Československá hudební věda;, sudetoněmecká hudba; německý duch; Stamitz; Biber; Československý rozhlas</p>

      <p class="action"><a href="/2019/04/nedbal.pdf">Kompletní text k tomuto článku najdete zde [PDF]</a></p>

      <p><i>Přeložil Ivan Vomáčka</i></p>

    </article>

  </div>
</main>
<footer>

  <div>
  <p>HUDEBNÍ VĚDA</p>
  <p>MUSICOLOGY</p>
  <p>MUSIKWISSENSCHAFT</p>
  </div>

  <div>
  <p>&copy; Ústav dějin umění, Akademie věd České republiky, v. v. i.</p>
  <p>Husova 4, 110 00 Praha 1</p>
  <p>Adresa redakce: oddělení muzikologie ÚDU AV ČR, Puškinovo nám. 9, 160 00 Praha 6
  <p>e-mail: hudebni.veda.at.udu.cas.cz</p>
  <p>Magazine graphic design: Jan Šerých | Web design: David Petryca</p>
  <p><a href="https://cs-cz.facebook.com/UDU.AVCR">Facebook</a></p>
  </div>

</footer>
</body>
</html>
