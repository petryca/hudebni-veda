<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>HUDEBNÍ VĚDA | Kritiky provedení Prodané nevěsty v St. Petěrburgu v roce 1871</title>
  <link rel="stylesheet" href="/assets/style.css">
</head>
<body>
  <header>
  <a href="/index.html"><img src="/media/logo.jpg" alt="Hudební Věda"></a>
  <nav>
    <ul>
      <li><a href="/index.html">Aktuální číslo</a></li>
      <li><a href="/archiv.html">Archiv</a></li>
      <li><a href="/o-casopisu.html">O časopisu</a></li>
      <li><a href="/pro-autory.html">Pro autory</a></li>
      <li><a href="/pro-ctenare.html">Pro čtenáře</a></li>
    </ul>
  </nav>
  </header>
<section id="article">
  <div>
  </div>
  <div>

    <article id="cs" lang="cs">

      <h1>Kritiky provedení <i>Prodané nevěsty</i> v St. Petěrburgu v roce 1871</h1>

      <h2 class="summary">shrnutí článku</h2>

      <p class="author">Jana Vojtěšková</p>


      <p>Článek vychází z výzkumu st.­petěrburských pramenů, které se vztahují k pre­miéře a následným reprízám Smetanovy Prodané nevěsty v Mariinském divadle v roce 1871. Opera měla poměrně velký úspěch u obecenstva. O to více zarážely vesměs negativní kritiky odborné veřejnosti. Mavrikij Jakovlevič Rappaport, César Antonovič Kjui (Cui), Aleksandr Sergejevič Famincyn a Feofil Matvejevič Tolstoj odsoudili operu pro její lehký charakter, který nezřídka přirovnávali k Offenbachovým jevištním dílům, nelíbilo se také libreto, hudba nebyla pova­žována za dostatečně národní. Tento odmítavý postoj k opeře vzbudil u nás ve své době bouřlivé reakce. Bezprostředně se k nim vyjádřil především Otakar Hostinský.</p>

      <p>Předložený článek, který vznikl jako pomocný výstup při vydání druhé­ho svazku kritické edice korespondence Bedřicha Smetany, zkoumá prameny s odstupem 150 let, přihlíží k dalšímu výzkumu (M. K. Černý a A. A. Gozenpud) a doplňuje předchozí poznatky o nové informace. Opírá se především o plné znění kritik a jejich překlad a využívá jejich přesné datování. Zkoumá rovněž konkrétní divadelní cedule a pamětní knihy Eduarda Nápravníka, kde jsou zaznamenána všechna provedení. Článek zohledňuje i dopisy hlavního pro­tagonisty st.­petěrburského provedení Josefa Palečka s Bedřichem Smetanou, poukazuje na rozdílné aspekty uplatňované v posudcích jednotlivých pisatelů a v podstatě na neschopnost ruské kritiky vypořádat se s žánrem lyrické ko­medie. Nový pohled pak vnáší závěrečná kritika Dmitrije Arkadjeviče Stolypi­ na, z níž byly v dosavadní muzikologické literatuře citovány jen některé partie.</p>

      <p><b>Klíčová slova:</b> Prodaná nevěsta; St.-Petěrburg; opera 19. století; Bedřich Smetana; Josef Paleček; Mavrikij Jakovlevič Rappaport; César Antonovič Kjui (Cui); Aleksandr Sergejevič Famincyn a Feofil Matvejevič Tolstoj; Dmitrij Arkadjevič Stolypin</p>

      <p>Kompletní text k tomuto  článku najdete v tištěném vydání Hudební vědy 2/2021.</p>

    </article>

  </div>
</section>
<footer>

  <div>
  <p>HUDEBNÍ VĚDA</p>
  <p>MUSICOLOGY<p>
  <p>MUSIKWISSENSCHAFT<p>
  </div>

  <div>
  <p>&copy; Ústav dějin umění, Akademie věd České republiky, v. v. i.</p>
  <p>Husova 4, 110 00 Praha 1</p>
  <p>Adresa redakce: oddělení muzikologie ÚDU AV ČR, Puškinovo nám. 9, 160 00 Praha 6
  <p>e-mail: hudebni.veda.at.udu.cas.cz</p>
  <p>Magazine graphic design: Jan Šerých | Web design: David Petryca</p>
  <p><a href="https://cs-cz.facebook.com/UDU.AVCR">Facebook</a></p>
  </div>

</footer>
</body>
</html>
