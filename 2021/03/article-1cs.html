<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>HUDEBNÍ VĚDA | Sbírka hudebnin farního kostela sv. Mikuláše v Prešově v kontextu kánonu hudebního klasicismu (k aktuálnímu výzkumu)</title>
  <link rel="stylesheet" href="/assets/style.css">
</head>
<body>
  <header>
  <a href="/index.html"><img src="/media/logo.jpg" alt="Hudební Věda"></a>
  <nav>
    <ul>
      <li><a href="/index.html">Aktuální číslo</a></li>
      <li><a href="/archiv.html">Archiv</a></li>
      <li><a href="/o-casopisu.html">O časopisu</a></li>
      <li><a href="/pro-autory.html">Pro autory</a></li>
      <li><a href="/pro-ctenare.html">Pro čtenáře</a></li>
    </ul>
  </nav>
  </header>
<section id="article">
  <div>
  </div>
  <div>

    <article id="cs" lang="cs">

      <h1>Sbírka hudebnin farního kostela sv. Mikuláše v Prešově v kontextu kánonu hudebního klasicismu (k aktuálnímu výzkumu)</h1>

      <h2 class="summary">shrnutí článku</h2>

      <p class="author">Slávka Kopčáková</p>

      <p>V období dynamického stylového vývoje hudby na území dnešního Slovenska v 18. století, ale také postupného stylového zaostávání mimo největší kulturní centra v 19. století, bylo město Prešov jedním z nejvýznamnějších hudebních center Horních Uher. Hudební život se odehrával nejen na kůru farního kostela sv. Mikuláše, ale také ve šlechtických sídlech v okolí Prešova. Prováděcí praxe duchovní hudby na kůru kostela sv. Mikuláše v Prešově navazovala na ideu „klasičnosti“, jak se objevila na počátku 19. století v církevní hudební praxi ve smyslu vznikajícího kánonu. Tato idea se týkala interpretace hudebních děl hlavních tvůrců vídeňského hudebního klasicismu, takže v širším evropském měřítku představovala a stále představuje jakýsi vzor pro hudební tvorbu a interpretační praxi – v případě větších vokálních a vokálně-instrumentálních děl s přihlédnutím k tvůrčím schopnostem regionálních tvůrců a interpretačnímu zázemí (hudebníci a chrámová tělesa). Z toho logicky vyplývala tendence k menším hudebním druhům v menších lokalitách a kolísavá kvalita tvorby lokálních skladatelů v minulosti.</p>
      <p>V případě skladeb a hudebních druhů menšího rozsahu se s výjimkou mešního cyklu prakticky až do současnosti v rámci slavnostních liturgií provádějí skladby jako mše, offertoria, pastorely, antifony, pašije, části oratorií, ale i koncertantní díla pro komorní obsazení (obvykle orchestr a sólistu), zejména z období pozdního baroka a klasicismu.</p>
      <p>Sbírka hudebnin na kůru farního kostela nebyla dosud badatelům zpřístupněna, systematizována, ani nebyla deponována do muzejní či archivní instituce. Nejcennější částí sbírky jsou hudební prameny z 18. a 19. století, na jejichž základě lze identifikovat nejen repertoár a existující dobový kánon, ale také regionální a lokální skladatele. Cílem studie je představit sbírku z hlediska repertoáru a skladatelských osobností, ale také jako cenný komparační materiál pro výzkum dějin hudby v období klasicismu na území dnešního Slovenska.</p>

      <p><b>Klíčová slova:</b> hudební klasicismus na východním Slovensku; sbírka hudebnin kostela sv. Mikuláše v Prešově; duchovní hudba; repertoár; kánon; prováděcí praxe</p>

    </article>

  </div>
</section>
<footer>

  <div>
  <p>HUDEBNÍ VĚDA</p>
  <p>MUSICOLOGY<p>
  <p>MUSIKWISSENSCHAFT<p>
  </div>

  <div>
  <p>&copy; Ústav dějin umění, Akademie věd České republiky, v. v. i.</p>
  <p>Husova 4, 110 00 Praha 1</p>
  <p>Adresa redakce: oddělení muzikologie ÚDU AV ČR, Puškinovo nám. 9, 160 00 Praha 6
  <p>e-mail: hudebni.veda.at.udu.cas.cz</p>
  <p>Magazine graphic design: Jan Šerých | Web design: David Petryca</p>
  <p><a href="https://cs-cz.facebook.com/UDU.AVCR">Facebook</a></p>
  </div>

</footer>
</body>
</html>
