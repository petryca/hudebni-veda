<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>HUDEBNÍ VĚDA | Ve stínu Smetanovy Libuše: Fibichův Blaník a Národní divadlo</title>
  <link rel="stylesheet" href="/assets/style.css">
</head>
<body>
  <header>
  <a href="/index.html"><img src="/media/logo.jpg" alt="Hudební Věda"></a>
  <nav>
    <ul>
      <li><a href="/index.html">Aktuální číslo</a></li>
      <li><a href="/archiv.html">Archiv</a></li>
      <li><a href="/o-casopisu.html">O časopisu</a></li>
      <li><a href="/pro-autory.html">Pro autory</a></li>
      <li><a href="/pro-ctenare.html">Pro čtenáře</a></li>
    </ul>
  </nav>
  </header>
<section id="article">
  <div>
  </div>
  <div>

    <article id="cs" lang="cs">

      <h1>Ve stínu Smetanovy Libuše: Fibichův Blaník a Národní divadlo</h1>

      <h2 class="summary">shrnutí článku</h2>

      <p class="author">Jiří Kopecký – Marta Ottlová</p>

      <p>Tvorbu českých skladatelů od šedesátých let po devadesátá léta 19. století do značné míry určovaly soutěže na opery. První operní konkurz vyhlásil hrabě Harrach a vyhrála ho Smetanova opera Braniboři v Čechách, další konkurz byl spjatý s plánovaným otevřením Národního divadla, třetí soutěž již měla doplnit repertoár Národního divadla (vyhrál Z. Fibich s operou Nevěsta messinská, 1884), poslední soutěž spadá do období Národopisné výstavy českoslovanské (1895). Studie se zaměřuje na druhý operní konkurz, do kterého byly přihlášeny tři vážné opery: Smetanova Libuše, Bendlovi Černohorci a Fibichův Blaník. Ačkoliv hlavní cenu vyhrála, podle očekávání, Libuše, dostalo se Bendlovi a Fibichovi jak finančního ocenění, tak byly jejich opery doporučeny k provozování a posléze i s úspěchem přijaty.</p>
      <p>Fibichova opera Blaník je pojednána jako výrazný příklad pokračování ve snahách Bedřicha Smetany. Konfrontace Libuše a Blaníku umožňuje odkrývat originální řešení ve Smetanově díle a zároveň upozorňovat na očekávání ze strany publika. Jestliže Smetana prošel ve fázi skicování Libuše k jasnému hudebně dramatickému tvaru, Fibich přijal podmínky své libretistky Elišky Krásnohorské a postupně velkooperní koncepci upravoval podle zásad wagnerianismu. Další osudy Fibichova díla dokonce zakládají hypotézu o neustálém přibližování původní koncepce k ideálu Smetanovy Libuše. Zevrubná analýza je proto doplněna vhledem do recepce díla a prací s rukopisnými prameny. Širší kontext doplňuje doposud neuspokojivě vysvětlené jednání Antonína Dvořáka, který – jak se zdá díky nově přístupným pramenům – tvořil svého Dimitrije v těsné blízkosti Libuše a Blaníku, avšak rozhodl se těmto operám konkurovat přímo v repertoáru Národního divadla.</p>
      <p>Klíčová slova: Bedřich Smetana; Libuše; Zdeněk Fibich; Blaník; Bendl; Černohorci; Národní divadlo</p>
      <p class="action"><a href="/pro-ctenare.html">Kompletní text k tomuto článku najdete v tištěném vydání Hudební vědy 1/2021</a></p>

    </article>

  </div>
</section>
<footer>

  <div>
  <p>HUDEBNÍ VĚDA</p>
  <p>MUSICOLOGY<p>
  <p>MUSIKWISSENSCHAFT<p>
  </div>

  <div>
  <p>&copy; Ústav dějin umění, Akademie věd České republiky, v. v. i.</p>
  <p>Husova 4, 110 00 Praha 1</p>
  <p>Adresa redakce: oddělení muzikologie ÚDU AV ČR, Puškinovo nám. 9, 160 00 Praha 6
  <p>e-mail: hudebni.veda.at.udu.cas.cz</p>
  <p>Magazine graphic design: Jan Šerých | Web design: David Petryca</p>
  <p><a href="https://cs-cz.facebook.com/UDU.AVCR">Facebook</a></p>
  </div>

</footer>
</body>
</html>
