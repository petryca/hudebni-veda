<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>HUDEBNÍ VĚDA | Pro autory</title>
  <link rel="stylesheet" href="/assets/style.css">
</head>
<body>
  <header>
  <a href="/"><img src="/media/logo.jpg" alt="Hudební Věda"></a>
  <nav>
    <ul>
      <li><a href="/">Aktuální číslo</a></li>
      <li><a href="archiv.html">Archiv</a></li>
      <li><a href="o-casopisu.html">O časopisu</a></li>
      <li><a href="pro-autory.html" class="active">Pro autory</a></li>
      <li><a href="pro-ctenare.html">Pro čtenáře</a></li>
      <li><a href="en">English</a></li>
    </ul>
  </nav>
  </header>
<section id="article">
  <div>
    <ul class="sidenav">
      <li><a href="#podminky">Podmínky přijímání příspěvků</a></li>
      <li><a href="#citace">Citační pravidla</a></li>
      <li><a href="#recenze">Recenzní řízení</a></li>
      <li><a href="#korektury">Korektury</a></li>
      <li><a href="#etika">Publikační etika</a></li>
    </ul>
  </div>
  <div>

  <h1>Pro autory</h1>

  <h2 id="podminky">Podmínky přijímání příspěvků a uveřejňování rukopisů</h2>

  <p>Redakce časopisu Hudební věda přijímá rukopisy v češtině, slovenštině, angličtině, němčině a francouzštině v elektronickém formátu (*.doc, *.docx) na mailové adrese: hudebni.veda@udu.cas.cz</p>

  <p>V Hudební vědě vycházejí následující typy příspěvků: odborné články, recenze, zprávy o konferencích a další informativní texty (např. zprávy o doktorském studiu, habilitačních a jmenovacích řízeních, polemiky atp.).</p>

  <p>Rukopis jakéhokoli typu příspěvku musí obsahovat jméno a kontaktní údaje (e-mail, telefon, domácí adresa, nebo adresa pracoviště).</p>

  <p>Doporučený rozsah odborného článku je 18000 až 90000 znaků (tedy 10 až 50 normostran textu). U recenzí je doporučený rozsah 5400 až 18000 znaků (tedy 3 až 10 normostran textu).</p>

  <p>Součástí odborného článku musí být kompletní závěrečná bibliografie, nejlépe rozdělená na soupis použitých pramenů a literatury. K rukopisu odborného článku je nutné dodat také resumé/summary v češtině a angličtině, v každé jazykové mutaci o max. rozsahu 2 300 znaků. V případě zahraničních přispěvatelů postačuje anglické summary článku. Redakce zajistí překlad do češtiny. Současně je třeba k odbornému článku dodat anglický abstrakt o rozsahu maximálně 1000 znaků a klíčová slova v angličtině.</p>

  <p>Pokud byla určitá část odevzdaného textu již dříve publikována, zajišťuje autor u vydavatele tohoto textu svolení k jeho otištění.</p>

  <p>Pokud jsou součástí rukopisu ilustrace, fotografie, notové příklady či jiný dokument podléhající autorskému zákonu, zajišťuje autor po domluvě s redakcí svolení k publikaci těchto dokumentů.</p>

  <p>Otištěné texty v Hudební vědě nejsou honorovány.</p>


  <h2 id="citace">Citační pravidla</h2>

  <h3>Citování</h3>

  <ul>
    <li>Citovaný text uvádíme vždy v uvozovkách a normálním řezu písma (nikoli např. v kurzívě).</li>
    <li>Pokud se uvnitř citace objevují další uvozovky, musí být upraveny na jednoduché.</li>
    <li>Jakékoli vnější zásahy do citace uvádíme v hranatých závorkách, včetně případů, kdy z citace část vypouštíme – v takovémto případě užíváme uvnitř textu znak pro výpustku v hranatých závorkách […].</li>
    <li>Výpustku vyznačíme i na začátku textu citace, pokud ji začínáme uprostřed věty, text není součástí vyššího větného celku, a vyžaduje tedy začátek velkým písmenem, např. při odsazení citace do samostatného odstavce či v některých případech po dvojtečce, např. „[…] užívejte pouze dočasně!“.</li>
    <li>Pokud výpustkou věta v nutných případech končí, není nutné za ni doplňovat ještě tečku.</li>
    <li>Při prvním výskytu jmen v textu i v podčarových poznámkách se křestní jména vždy rozepisují (tedy Bedřich Novotný, nikoli B. Novotný).</li>
    <li>Pro zvýraznění příjmení autora citované práce užívejte kapitálky (N<span class="smaller">OVOTNÝ</span>), nikoli verzálky (NOVOTNÝ).</li>
  </ul>

  <h3>Zvýraznění textu</h3>

  <ul>
    <li>Ke zvýraznění používáme výhradně kurzívu (nikoli např. tučné písmo, podtržené písmo, verzálky atd.).</li>
    <li>Kurzívu užíváme v textu u názvů skladeb, studií, knih, kapitol, katalogů, uměleckých děl, básní, výstav, případně může sloužit i pro zvýraznění klíčových faktů či termínů (pravidla používání kurzívy v bibliografické citaci jsou popsaná níže).</li>
  </ul>

  <h3>Poznámky</h3>

  <ul>
    <li>Pro veškeré poznámky používáme výhradně poznámky pod čarou.</li>
    <li>Poznámky pod čarou  je možno užívat ve všech typech příspěvků včetně recenzí a zpráv. V podčarových poznámkách jsou uváděny rovněž odkazy na literaturu. Literaturu citujte níže uvedeným způsobem.</li>
  </ul>

  <h3>Obrázky</h3>

  <ul>
    <li>V místech rukopisu, kam patří obrázek (také notový příklad je uváděn jako obrázek), nevkládáme samotný obrázek, ale na patřičné místo napíšeme Obr. 1 a tento text zvýrazníme červenou barvou.</li>
    <li>Veškeré obrazové přílohy (tzn. včetně notových příkladů atd.) nevkládáme do samotného textu rukopisu, ale předáváme je redakci v samostatných souborech. Soubor musí mít název shodný se zněním barevně zvýrazněného textu v rukopisu (např. Obr. 1).</li>
  </ul>

  <p><a href="citace.pdf">Příklady citačního stylu [PDF]</a></p>

  <h2 id="recenze">Recenzní řízení</h2>

  <p>Odborné články jsou v Hudební vědě podrobovány oboustranně anonymnímu dvojitému recenznímu řízení, které obvykle trvá čtyři týdny, ale v některých případech si recenzenti mohou vyžádat víc času na odborné posouzení textu. Redakce časopisu si vyhrazuje právo zamítnout dodaný příspěvek z formálních či obsahových důvodů ještě před zahájením vlastního recenzního řízení. Cílem recenze je poskytnout redakci expertní názor o kvalitě rukopisu a podat autorovi zpětnou vazbu.</p>

  <p>O rozhodnutí redakce a výsledcích recenzního řízení jsou autoři informováni příslušným redaktorem.</p>

  <p>Recenzní odborné lektory pro přijaté rukopisy článků vybírá redakce časopisu, která tento výběr může konzultovat s členem redakční rady, který je odborníkem v příslušné tematice článku.</p>

  <p>Recenzní lektor se při posuzování odborné úrovně článku řídí pokyny uvedenými ve „Formuláři recenzního posudku časopisu Hudební věda“ a zejména by měl zohlednit následující kritéria:</p>

  <ul>
    <li>původnost příspěvku</li>
    <li>vědecký přínos</li>
    <li>správnost zvolené metodologie</li>
    <li>kvalita práce s prameny a literaturou</li>
    <li>jazyková, stylistická a celková formální úroveň</li>
  </ul>

  <h3>Výsledky recenzního řízení</h3>

  <p>V závěrečném hodnocení rukopisu zvolí recenzent jednu z následujících možností:</p>

  <ul>
    <li>doporučení k publikování bez výhrad – rukopis přijat beze změn</li>
    <li>doporučení k publikování s výhradami – rukopis přijat s menšími navrženými změnami</li>
    </li>doporučení k publikování s přepracováním a novým recenzním posouzením – rukopis přijat s většími  navrženými změnami</li>
    <li>nedoporučení k publikování – rukopis se zdůvodněním odmítnut (zamítnuté články nejsou předmětem opětovného posouzení)</li>
  </ul>

  <p>Pokud jsou oba recenzní posudky pozitivní, článek je doporučen k publikování.</p>

  <p>Jsou-li oba recenzní posudky zamítavé, článek je v recenzním řízení zamítnut.</p>

  <p>Požaduje-li alespoň jeden recenzent přepracování a nové posouzení zaslaného článku, musí být přepracován a poté znovu zaslán k opětovnému zhodnocení stejnému recenzentovi.</p>

  <p>V případě, že je jeden recenzní posudek pozitivní a druhý zamítavý, rozhoduje hodnocení třetího nově určeného recenzenta.</p>

  <p>V případě rozhodnutí o přepracování článku má autor na provedení doporučených změn jeden měsíc, není-li s redakcí dohodnuto jinak.</p>

  <p>V případě přetrvávajících pochyb o kvalitě článku, které vzešly z recenzního řízení, je rozhodnutí o publikování textu v kompetenci Redakční rady časopisu.</p>

  <p>Redakce Hudební vědy ve spolupráci s Redakční radou časopisu má výhradní právo podat rozhodnutí o finálním publikování rukopisu, popřípadě pozastavit/vyloučit rukopis v jakékoliv fázi recenzního řízení na základě uvedených uznatelných důvodů. V žádné fázi posuzování rukopisů autorům nevzniká právní nárok na uveřejnění zaslaného textu.</p>

  <p>Na recenze, zprávy z konferencí a texty z rubriky Zprávy se recenzní řízení nevztahuje.</p>


  <h2 id="korektury">Korektury</h2>

  <p>Jakmile je po recenzním řízení článek schválen k publikování, redakce rozhodne, do jakého čísla Hudební vědy bude článek zařazen. Na tomto základě je přistoupeno k zahájení jazykové korektury.</p>

  <p>Redakce si vyhrazuje právo jazykové úpravy všech textů. Veškeré stylistické a jiné úpravy má autor možnost posoudit při korektuře.</p>

  <p>Vysázený příspěvek je zasílán autorům k revizi v prvních korekturách. Tyto korektury slouží pouze k opravě drobných překlepů a omylů, případně drobným změnám na úrovni slov, nikoli k hlubším zásahům do textu, na které redakce nemůže brát zřetel. Na autorské korektury je zpravidla vyhrazen jeden týden.</p>

  <p>Po publikování článku obdrží autor kromě jeho elektronické verze dva výtisky Hudební vědy.</p>

  <p>Při publikování recenze a zprávy o konferenci obdrží autor kromě elektronické verze jeden výtisk Hudební vědy.</p>




  <h2 id="etika">Publikační etika</h2>

  <p>Publikační etika časopisu Hudební věda vychází z Etického kodexu Výboru pro publikační etiku (COPE), dostupného na <a href="http://www.publicationethics.org">www.publicationethics.org</a>, a z Etického kodexu České asociace pedagogického výzkumu, který je dostupný na www.capv.cz a s popisu publikační etiky uveřejněném v časopise <a href="http://www.phil.muni.cz/journals/index.php/studia-paedagogica/pages/view/ethics">Studia paedagogica</a>.</p>

  <p>Prohlášení k publikační etice se dělí na čtyři části věnované povinnostem redaktora, recenzentů, autorů a vydavatelů.</p>

  <h3>Povinnosti redaktora</h3>

  <h4>Recenzní řízení</h4>

  <p>Všechny stati publikované v tomto časopise prošly důkladným recenzním řízením, jehož součástí je prvotní posouzení redaktorem a anonymizované recenzní posouzení minimálně dvěma anonymními recenzenty.</p>

  <h4>Rozhodnutí o publikování práce</h4>

    <p>O tom, který z článků předložených časopisu bude publikován, rozhoduje redaktor časopisu Hudební věda. Redaktor se řídí politikou redakční rady časopisu a postupuje také v souladu s platnými právními předpisy, pokud jde o urážku na cti, porušení autorských práv a plagiátorství. Redaktor může své rozhodnutí konzultovat s dalšími redaktory nebo recenzenty.</p>

  <h4>Fair play</h4>

  <p>Redaktor hodnotí rukopis dle jeho intelektuálního obsahu bez ohledu na rasu, pohlaví, sexuální orientaci, náboženské vyznání, etnický původ, občanství nebo politické smýšlení autora.</p>

  <h4>Mlčenlivost</h4>

    <p>Redaktor ani kterýkoli jiný člen redakce nesmí sdělit žádné informace o předloženém rukopisu nikomu jinému než korespondujícímu autorovi, recenzentům, potencionálním recenzentům, dalším redakčním poradcům a vydavateli.</p>

  <h4>Zveřejnění, střet zájmů a další otázky</h4>

  <p>Při rozhodování o stažení článku, zveřejnění upozornění na možné pochybení v článku a zveřejnění oprav článku vydaného v časopise Hudební věda se redaktor řídí Pravidly pro stahování článků Výboru pro publikační etiku (COPE). Redaktor nesmí bez výslovného písemného souhlasu autora(ů) použít nepublikované materiály obsažené v předloženém rukopise pro účely svého vlastního výzkumu. Chráněné informace nebo myšlenky získané v rámci recenzního řízení musí být považovány za důvěrné a nesmí být použity pro osobní užitek. Redaktor odpovídá za to, že redakční rozhodnutí nebudou žádným způsobem ovlivněna příjmy z inzerce, reprintu a dalších komerčních aktivit.</p>

  <p>Redaktor je povinen zajistit spravedlivé a odpovídající recenzní řízení. Redaktor je povinen odmítnout účast na posuzování rukopisů (tj. je povinen požádat jiného redaktora nebo jiného člena redakční rady o zajištění recenze a posouzení), jestliže v daném případě dochází ke střetu zájmů v důsledku konkurenčních vztahů, vztahů založených na spolupráci či jiných vztahů nebo spojení s kterýmkoli z autorů, společností nebo (případně) institucí spjatých s danou prací. Redaktor je povinen požadovat, aby všichni přispěvatelé uvedli příslušné střety zájmů, a uveřejnit opravy, jestliže střet zájmů vyjde najevo až poté, co je příspěvek publikován. V případě potřeby mohou být podniknuty další kroky, jako například zveřejnění oznámení o stažení článku nebo upozornění na možné pochybení v článku.</p>

  <h3>Povinnosti recenzentů</h3>

  <h4>Podíl na redakčním rozhodování</h4>

    <p>Recenzní řízení napomáhá redaktorovi v redakčním rozhodování a prostřednictvím komunikace s autorem může také přispět ke zkvalitnění rukopisu.</p>

  <h4>Způsobilost</h4>

    <p>Oslovený recenzent, který se necítí být dostatečně kvalifikován k posouzení výzkumu, jímž se příslušný rukopis zabývá, nebo který ví, že nebude moci vyhotovit recenzní posudek v požadovaném termínu, je povinen o této skutečnosti neprodleně informovat redaktora tak, aby mohli být kontaktováni jiní recenzenti.</p>

  <h4>Mlčenlivost</h4>

    <p>S každým rukopisem určeným k recenzování musí být nakládáno jako s důvěrným dokumentem. Nesmí být ukázán dalším osobám ani s nimi diskutován bez schválení redaktorem.</p>

  <h4>Objektivita</h4>

  <p>Recenze musí být prováděny objektivně. Osobní kritika autora(ů) je nevhodná. Recenzenti by měli vyjadřovat svoje názory jasně a podložit je příslušnými argumenty.</p>

  <h4>Uvádění zdrojů</h4>

  <p>Recenzenti jsou povinni uvést relevantní publikované práce, které nebyly autorem(y) citovány. Tvrzení o tom, že konkrétní pozorování, odvození nebo argument byly již dříve publikovány, musí být doplněno příslušnou citací. Recenzenti jsou dále povinni upozornit redaktora na jakoukoli podstatnou podobnost nebo překrývání se mezi posuzovaným rukopisem a jakýmikoli jinými publikovanými daty, kterých jsou si osobně vědomi.</p>

  <h4>Zveřejnění a střet zájmů</h4>

    <p>Chráněné informace nebo myšlenky získané v rámci recenzního řízení musí být považovány za důvěrné a nesmí být použity pro osobní užitek. Recenzenti jsou povinni zdržet se posuzování rukopisů, jestliže v daném případě dochází ke střetu zájmů z důvodů konkurenčních vztahů, vztahů založených na spolupráci či jiných vztahů nebo spojení s autory, společnostmi nebo institucemi spjatými s předloženou prací.</p>

  <h3>Povinnosti autorů</h3>

  <h4>Publikační standardy</h4>

  <p>Autoři prací prezentujících původní výzkum jsou povinni poskytnout přesné údaje o provedeném výzkumu a také objektivní zhodnocení jeho významu. V článku by měla být přesně uvedena také podkladová data. Článek by měl obsahovat dostatečné údaje a reference, aby bylo možné jeho obsah replikovat. Podvodná nebo vědomě nepřesná tvrzení představují neetické chování a jsou nepřijatelná.</p>

  <h4>Originalita a plagiátorství</h4>

  <p>Autoři odpovídají za to, že jejich práce je zcela původní, a v případě, že použili dílo a/nebo slova jiných autorů, nesou odpovědnost za jejich řádné ocitování.</p>

  <h4>Mnohonásobné, duplicitní nebo souběžné publikování</h4>

  <p>Obecně platí, že autor nesmí publikovat rukopis popisující v podstatě stejný výzkum ve více než jednom časopise nebo primární publikaci. Souběžné předložení stejného rukopisu do více než jednoho časopisu představuje neetické publikační chování a je nepřijatelné.</p>

  <h4>Uvádění zdrojů</h4>

  <p>Autoři musí v každém případě uvést autory použitých prací. Autoři jsou povinni uvést publikace, které významnou měrou ovlivnily povahu předkládané práce.</p>

  <h4>Autorství rukopisu</h4>

  <p>Autorství by mělo být přisouzeno pouze těm, kteří významně přispěli ke koncepci, podobě, provedení nebo interpretaci předkládané studie. Všichni, kteří významněji přispěli, by měli být uvedeni jako spoluautoři. V případě, že se na určitých podstatných aspektech výzkumného projektu podílely další osoby, měly by být zmíněny v části věnované přispěvatelům. Korespondující autor dbá na to, aby v seznamu autorů rukopisu byli uvedeni všichni příslušní spoluautoři (dle výše uvedené definice), a naopak, aby na tomto seznamu nebyli uvedeni spoluautoři, kteří tam nepatří. Rovněž zajistí, aby všichni spoluautoři měli k dispozici a schválili finální verzi příspěvku a souhlasili s předložením této finální verze k publikaci. Všichni spoluautoři musí být jednoznačně uvedeni v okamžiku předložení rukopisu. Žádosti o doplnění spoluautorů poté, co byl rukopis přijat, podléhají schválení redaktorem.</p>

  <h4>Zveřejnění a střet zájmů</h4>

  <p>Všichni autoři jsou povinni uvést v rukopise jakékoli finanční nebo jiné podstatné střety zájmů, které by mohly ovlivnit výsledky uvedené v rukopise nebo jejich interpretaci. Veškeré zdroje finanční podpory musí být zveřejněny.</p>

  <h4>Chyby zásadního významu v publikovaných pracích</h4>

  <p>Pokud autor objeví významnou chybu či nepřesnost ve své publikované práci, je jeho povinností okamžitě uvědomit redaktora nebo vydavatele časopisu a spolupracovat s nimi na stažení článku nebo uveřejnění oznámení o opravě článku.</p>

  <h3>Povinnosti vydavatele</h3>

  <h4>Redakční autonomie</h4>

  <p>Časopis Hudební věda dbá na to, aby ve spolupráci s redaktory byly jasně definovány role vydavatele a redaktorů tak, aby byla zajištěna autonomie redakčních rozhodnutí, a to bez ovlivnění inzerenty nebo dalšími partnery z komerční sféry.</p>

  <h4>Duševní vlastnictví a autorská práva</h4>

  <p>Chráníme duševní vlastnictví a autorská práva časopisu Hudební věda, jeho značek, autorů a publikačních partnerů tím, že prezentujeme a uchováváme finální publikovanou verzi každého článku. Časopis Hudební věda zaručuje integritu a transparentnost jednotlivých publikovaných článků s ohledem na: střety zájmů, financování publikace a výzkumu, publikační a výzkumnou etiku, případy publikačního a výzkumného pochybení, důvěrnost informací, autorství, opravy, objasnění a stažení článků a včasné publikování obsahu.</p>

  <h4>Vědecká pochybení</h4>

  <p>V případě domnělého nebo prokázaného vědecké pochybení, podvodného publikování nebo plagiátorství podnikne vydavatel, v úzké spolupráci s redaktory, veškeré kroky nezbytné k vyjasnění situace a opravě předmětného článku. Součástí tohoto postupu je bezodkladné publikování oznámení o opravě, případně, v nejzávažnějších případech, stažení dotčené práce.</p>

  </div>
</section>
<footer>

  <div>
  <p>HUDEBNÍ VĚDA</p>
  <p>MUSICOLOGY<p>
  <p>MUSIKWISSENSCHAFT<p>
  </div>

  <div>
  <p>&copy; Ústav dějin umění, Akademie věd České republiky, v. v. i.</p>
  <p>Husova 4, 110 00 Praha 1</p>
  <p>Adresa redakce: oddělení muzikologie ÚDU AV ČR, Puškinovo nám. 9, 160 00 Praha 6
  <p>e-mail: hudebni.veda.at.udu.cas.cz</p>
  <p>Magazine graphic design: Jan Šerých | Web design: David Petryca</p>
  <p><a href="https://cs-cz.facebook.com/UDU.AVCR">Facebook</a></p>
  </div>

</footer>
</body>
</html>
