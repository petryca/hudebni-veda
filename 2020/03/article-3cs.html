<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>HUDEBNÍ VĚDA | Karel Janeček: Kontrapunkt (1945–1948) II – Kritická analýza zapomenutého spisu</title>
  <link rel="stylesheet" href="/assets/style.css">
</head>
<body>
  <header>
  <a href="/index.html"><img src="/media/logo.jpg" alt="Hudební Věda"></a>
  <nav>
    <ul>
      <li><a href="/index.html">Aktuální číslo</a></li>
      <li><a href="/archiv.html">Archiv</a></li>
      <li><a href="/o-casopisu.html">O časopisu</a></li>
      <li><a href="/pro-autory.html">Pro autory</a></li>
      <li><a href="/pro-ctenare.html">Pro čtenáře</a></li>
    </ul>
  </nav>
  </header>
<section id="article">
  <div>
  </div>
  <div>

    <article id="en" lang="cs">

      <h1>Karel Janeček: Kontrapunkt (1945–1948) II – Kritická analýza zapomenutého spisu</h1>

      <h2 class="summary">shrnutí článku</h2>

      <p class="author">Miloš Hons</p>

      <p>V letech 1941–1946 působil Karel Janeček jako profesor skladby na Pražské konzervatoři. Zde začaly vznikat jeho velké teoretické spisy – Základy moderní harmonie (psáno 1942–1949) a Kontrapunkt (psáno 1945–1948). V předmluvě knihy Skladatelská práce v oblasti klasické harmonie z roku 1968 je poznámka, že navazující spis Skladatelská práce v oblasti kontrapunktu je již zčásti vypracován. Žádný takový spis však nevydal a ani v pozůstalosti se nezachoval. Jedním z cílů této studie je odpověď na otázku, zda nedokončenou učebnici kontrapunktu mohl pokládat za základ této nové práce. Dalším z cílů je komparace se dvěma zásadními předchozími českými pracemi o kontrapunktu – Nauky o kompozici (1880–1884) F. Z. Skuherského a Nauky o kontrapunktu, imitaci a fuze (1936) Otakara Šína.</p>
      <p>Navazující část studie pojednává o problematice imitační techniky a káno- nů a končí úvodem do instrumentálního kontrapunktu. Kánony tvoří podstatnou část Kontrapunktu a na zvládnutí této techniky autor kladl velký důraz. Originalitou spisu je odlišení tradičního převratného kontrapunktu od kontrapunktu přenosného. Přenosný kontrapunkt je definován jako melodie (hlas, kontrapunkt), která melodicky i harmonicky vyhovuje danému cantu firmu (c.f.) jak v původní poloze, tak i v poloze posunuté o určitý interval výš nebo níž. V úvahách o kontrapunktických technikách Janeček došel i k novému pojmu tzv. dvojznačného kontrapunktu. Označil tím takový typ kontrapunktu, který by se hodil současně ke dvěma c.f., tzn. odpovídal by dvěma melodiím, které mají přibližně stejnou délku, tonální a metrickou příslušnost.</p>

      <p>Klíčová slova: teorie kontrapunktu; imitace; kánony; instrumentální kontrapunkt</p>

      <p class="action"><a href="/pro-ctenare.html">Kompletní text k tomuto článku najdete v tištěném vydání Hudební vědy 3/2020.</a></p>

    </article>

  </div>
</section>
<footer>

  <div>
  <p>HUDEBNÍ VĚDA</p>
  <p>MUSICOLOGY<p>
  <p>MUSIKWISSENSCHAFT<p>
  </div>

  <div>
  <p>&copy; Ústav dějin umění, Akademie věd České republiky, v. v. i.</p>
  <p>Husova 4, 110 00 Praha 1</p>
  <p>Adresa redakce: oddělení muzikologie ÚDU AV ČR, Puškinovo nám. 9, 160 00 Praha 6
  <p>e-mail: hudebni.veda.at.udu.cas.cz</p>
  <p>Magazine graphic design: Jan Šerých | Web design: David Petryca</p>
  <p><a href="https://cs-cz.facebook.com/UDU.AVCR">Facebook</a></p>
  </div>

</footer>
</body>
</html>
