<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>HUDEBNÍ VĚDA | Karel Janeček: Kontrapunkt (1945–1948) – Kritická analýza zapomenutého spisu</title>
  <link rel="stylesheet" href="/assets/style.css">
</head>
<body>
  <header>
  <a href="/index.html"><img src="/media/logo.jpg" alt="Hudební Věda"></a>
  <nav>
    <ul>
      <li><a href="/index.html">Aktuální číslo</a></li>
      <li><a href="/archiv.html">Archiv</a></li>
      <li><a href="/o-casopisu.html">O časopisu</a></li>
      <li><a href="/pro-autory.html">Pro autory</a></li>
      <li><a href="/pro-ctenare.html">Pro čtenáře</a></li>
    </ul>
  </nav>
  </header>
<main>
  <div>
  </div>
  <div>

    <article id="cs" lang="cs">

      <h1>Karel Janeček: Kontrapunkt (1945–1948) – Kritická analýza zapomenutého spisu</h1>

      <h2>shrnutí článku</h2>

      <p class="author">Miloš Hons</p>

    <p>V letech 1941–1946 působil Karel Janeček jako profesor skladby na Pražské konzervatoři. Zde začaly vznikat jeho velké teoretické spisy – <i>Základy moderní harmonie</i> (psáno 1942– 1949) a <i>Kontrapunkt</i> (psáno 1945–1948). V předmluvě knihy <i>Skladatelská práce v oblasti klasické harmonie</i> z roku 1968 je poznámka, že navazující spis <i>Skladatelská práce v oblasti kontrapunktu</i> je již zčásti vypracován. Žádný takový spis však nevydal a ani v pozůstalosti se nezachoval. Jedním z cílů této studie je odpověď na otázku, zda nedokončenou učebnici kontrapunktu mohl pokládat za základ této nové práce. Dalším z cílů je komparace se dvěma zásadními předchozími českými pracemi o kontrapunktu – <i>Nauky o kompozici</i> (1880–1884) F. Z. Skuherského a <i>Nauky o kontrapunktu</i>, imitaci a fuze (1936) Otakara Šína.</p>
        
    <p>Studie si všímá historických reálií a analyzuje první dva díly: (I) <i>Obecnou nauku o kontrapunktu</i> a (II) <i>Vokální kontrapunkt</i>. Autor minimalizoval informace historického charakteru a postupoval od jednoduššího ke složitějšímu, tzn. od dvojhlasu až k mnohohlasu, imitačním technikám a kánonu. Obdobně postupoval při výkladu od techniky kontrapunktu stejného, nestejného, synkopického a nakonec ke smíšenému, který chápal jako cíl a účel celé metodiky kontrapunktu. Zájem o imitační techniku Janečka dovedl až ke zcela novým pojmům a technikám, jaké představuje tzv. <i>přenosný kontrapunkt a dvojznačný kánon</i>. Názornost daná propojením analytické a kompoziční metody uchovávají tomuto spisu určitou kvalitu i po mnoha letech. Lze se tedy domnívat, že Janeček mohl nedokončený <i>Kontrapunkt</i> pokládat za základ knihy o skladatelské práci v oblasti kontrapunktu.</p>

    <p>Klíčová slova: teorie kontrapunktu; vokální kontrapunkt; instrumentální kontrapunkt</p>
        
    <p>Kompletní text k tomuto článku najdete v tištěném vydání Hudební vědy 2/2020.</p>    

    </article>

  </div>
</main>
<footer>

  <div> 
  <p>HUDEBNÍ VĚDA</p>
  <p>MUSICOLOGY</p>
  <p>MUSIKWISSENSCHAFT</p>
  </div>

  <div>
  <p>&copy; Ústav dějin umění, Akademie věd České republiky, v. v. i.</p>
  <p>Husova 4, 110 00 Praha 1</p>
  <p>Adresa redakce: oddělení muzikologie ÚDU AV ČR, Puškinovo nám. 9, 160 00 Praha 6
  <p>e-mail: hudebni.veda.at.udu.cas.cz</p>
  <p>Magazine graphic design: Jan Šerých | Web design: David Petryca</p>
  <p><a href="https://cs-cz.facebook.com/UDU.AVCR">Facebook</a></p>
  </div>

</footer>
</body>
</html>
