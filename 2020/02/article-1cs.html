<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>HUDEBNÍ VĚDA | Beethovenova tvorba jako argument: Fidelio na prknech Městského divadla na sklonku 19. století a jeho recepce v kontextu beethovenovské tradice v Prešpurku</title>
  <script src="https://ajax.googleapis.com/ajax/libs/jquery/3.3.1/jquery.min.js"></script>
  <script src="../../assets/jquery.smooth-scroll.min.js"></script>
  <script src="../../assets/app.js"></script>
  <link rel="stylesheet" href="../../assets/style.css">
</head>
<body>
  <header>
  <a href="../../index.html"><img src="../../media/logo.jpg" alt="Hudební Věda"></a>
  <nav>
    <ul>
      <li><a href="../../index.html">Aktuální číslo</a></li>
      <li><a href="../../archiv.html">Archiv</a></li>
      <li><a href="../../o-casopisu.html">O časopisu</a></li>
      <li><a href="../../pro-autory.html">Pro autory</a></li>
      <li><a href="../../pro-ctenare.html">Pro čtenáře</a></li>
    </ul>
  </nav>
  </header>
<section id="article">
  <div>
  </div>
  <div>

    <article id="cs" lang="cs">

      <h1>Beethovenova tvorba jako argument: <i>Fidelio</i> na prknech Městského divadla na sklonku 19. století a jeho recepce v kontextu beethovenovské tradice v Prešpurku</h1>

      <h2 class="summary">shrnutí článku</h2>

      <p class="author">Jana Laslavíková</p>

    <p>Beethovenova <i>Missa solemnis</i> D dur, op. 123, 9. symfonie d moll, op. 125 a opera <i>Fidelio</i>, op. 72 se často připomínají jako vnitřně příbuzné opusy, kterým v průběhu 19. století patřilo v hudebních programech privilegované místo. Podobně tomu bylo v Prešpurku, kde se uvádění Beethovenových děl vyvinulo v dlouhodobou tradici. Pěstování kontaktů s Beethovenem a úsilí o zabezpečení přenosu hudebních podnětů z vídeňského prostředí nebylo ničím náhodným. Otázka však zní, jakou roli sehrála opera <i>Fidelio</i> v utváření kulturních tradic města nacházejícího se v blízkosti hranic Zalitavska, jehož převážně německy hovořící obyvatelstvo od 80. let 19. století oscilovalo mezi věrností Uhersku a vlastní kulturní identitou.</p>
        
    <p>Ke společenskému životu prešpurských měšťanů neodmyslitelně patřil bohatý spolkový život. Nesporně nejvýznamnějším a nejdéle působícím hudebním spolkem ve městě byl Církevní hudební spolek při Dómu sv. Martina, který rozvíjel beethovenovskou hudební tradici a v roce 1835 nastudoval premiéru díla Missa solemnis D dur, op. 123. Šlo o jedno z prvních evropských kompletních uvedení v rámci liturgie. O to překvapivěji působí zjištění, že opera <i>Fidelio</i> byla poprvé uvedena v Prešpurku až v roce 1873 a její další nastudování se ve srovnání s ostatní Beethovenovou tvorbou konala jen sporadicky.</p>
        
    <p>Z přehledu programu Městského divadla v letech 1886–1899 vyplývá, že Beethovenova <i>Fidelia</i> do něj zařazovali jmenovaní ředitelé pokaždé, když se jednalo o obnovení smlouvy. Věděli totiž, že Beethovenova tvorba symbolizovala v Prešpurku posvátnou, ba přímo nedotknutelnou pozici hudebního umění. Uvádění <i>Fidelia</i> se tak stávalo „argumentem“ vůči centralizačním požadavkům ze strany uherské vlády. <i>Fidelio</i> ztělesňoval symbol klasických kulturních hodnot, na kterých Prešpurčané budovali svoji kulturní identitu, a jejichž ztráta by pro ně znamenala ztrátu kulturní paměti.</p>

    <p>Klíčová slova: Městské divadlo v Prešpurku; opera <i>Fidelio</i>; Církevní hudební spolek při Dómu sv. Martina; <i>Missa solemnis</i></p>

    </article>

  </div>
</section>
<footer>

  <div> 
  <p>HUDEBNÍ VĚDA</p>
  <p>MUSICOLOGY<p>
  <p>MUSIKWISSENSCHAFT<p>
  </div>

  <div>
  <p>&copy; Ústav dějin umění, Akademie věd České republiky, v. v. i.</p>
  <p>Husova 4, 110 00 Praha 1</p>
  <p>Adresa redakce: oddělení muzikologie ÚDU AV ČR, Puškinovo nám. 9, 160 00 Praha 6
  <p>e-mail: hudebni.veda.at.udu.cas.cz</p>
  <p>Magazine graphic design: Jan Šerých | Web design: David Petryca</p>
  <p><a href="https://cs-cz.facebook.com/UDU.AVCR">Facebook</a></p>
  </div>

</footer>
</body>
</html>
